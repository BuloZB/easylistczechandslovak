{
  "name": "Easylist Czech and Slovak",
  "tagline": "Oficiálny český a slovenský zoznam filtrov pre rozšírenia na blokovanie reklám",
  "body": "### Čo je Easylist Czech and Slovak?\r\nEasylist Czech and Slovak je zoznam filtrov, na základe ktorého sú blokované reklamy na českých a slovenských webstránkach.\r\n\r\nTento zoznam filtrov je automaticky zvolený pre českých a slovenských používateľov používajúcich niektoré z rozšírení na blokovanie reklám v prehliadači (ako napr. AdBlock, Adblock Plus, uBlock, Adguard).\r\n\r\n### Ako môžem nahlásiť nezablokovanú reklamu?\r\nAk uvidíte nezeblokovanú reklamu na českej alebo slovenskej webstránke, stačí ak ju [nahlásite](https://easylist-czech-and-slovak.tenderapp.com) a my sa postaráme o to, aby bola čo najskôr zablokovaná.\r\n\r\n### Kto vytvoril tento zoznam filtrov?\r\nEasylist Czech and Slovak vytvoril [Tomáš Taro](https://www.linkedin.com/in/tomastaro) (@tomasko126), ktorý v čase vytvorenia tohto zoznamu filtrov bol vývojárom [AdBlocku](https://getadblock.com), známeho populárneho softvéru na blokovanie reklám.\r\n\r\n### Prečo vznikol tento zoznam filtrov?\r\nDôvod bol jednoduchý - neexistoval žiadny oficiálny zoznam filtrov pre českých a zároveň slovenských používateľov softvéru na blokovanie reklám.\r\n\r\nV čase vytvorenia tohto zoznamu filtrov (3/2012) sa v [AdBlocku](https://getadblock.com) používal nie často aktualizovaný [_Czech filter list_](http://adblock.dajbych.net/adblock.txt) pre českých používateľov od Václava Dajbycha (@dajbych). Zoznam filtrov pre slovenských používateľov AdBlocku prakticky neexistoval.\r\n\r\nSituácia pre používateľov Adblocku Plus bola vskutku podobná ako pre používateľov AdBlocku. Taktiež neexistoval žiadny oficiálny zoznam filtrov pre jeho slovenských používateľov, avšak pre českých používateľov sa používal zoznam filtrov od [Fanboya a Moskoa](https://secure.fanboy.co.nz/fanboy-czech.txt), z ktorého terajší oficiálny _Easylist Czech and Slovak_ vychádza.\r\n\r\n### História zoznamu filtrov \r\nEasylist Czech and Slovak vznikol pod menom _Czechoslovak filter list_ v marci 2012 spojením vtedajšieho neoficiálneho [českého zoznamu filtrov od Fanboya a Moskoa](https://secure.fanboy.co.nz/fanboy-czech.txt) a osobného zoznamu filtrov, ktorý blokoval reklamy na slovenských webstránkach.\r\n\r\n_Czechoslovak filter list_ bol hosťovaný na [Google Code Project](http://code.google.com/p/adblock-czechoslovaklist/).\r\n\r\nVo februári 2013 bol zoznam filtrov [pridaný](https://github.com/betafish-inc/adblockforchrome-legacy/commit/91cbed3109fd9b59c0a030474b3070a0794c05d8) do AdBlocku ako oficiálny zoznam filtrov pre slovenských a českých používateľov.\r\n\r\nV máji 2013 sa zmenil názov zoznamu filtrov z _Czechoslovak filter list_ na _Easylist Czech and Slovak_ a následne bol [pridaný do Adblocku Plus](https://easylist.to/2013/05/28/easylist-czech-and-slovak-and-latvian-list-are-now-affiliated-subscriptions.html) ako oficiálny zoznam filtrov pre slovenských a českých používateľov tohto rozšírenia.\r\n\r\nV auguste 2013 bol následne zoznam filtrov [presunutý](https://github.com/tomasko126/easylistczechandslovak/commit/588b924349367ff783e85e9cce04dc900eb44fe1) z Google Code Project na GitHub.\r\n\r\nNa prelome rokov 2013 a 2014 vznikla webová stránka projektu na adrese http://adblock.sk\r\n\r\nV apríli 2014 bolo vytvorené [fórum](https://easylist-czech-and-slovak.tenderapp.com), ktoré do dnešného dňa slúži na nahlasovanie nezablokovaných reklám a iných problémov.\r\n\r\nV auguste 2015 začal byť zoznam filtrov menej a nepravidelne aktualizovaný, vzhľadom na menej voľného času autora.\r\n\r\nNa začiatku roka 2016 bol zoznam filtrov oživený vďaka [Aslanexovi](@aslanex), ktorý sa stal hlavným prispievateľom do zoznamu filtrov.\r\n\r\nV apríli 2016 bol publikovaný článok na [Lupa.cz](http://www.lupa.cz/clanky/nahly-pokles-cisel-navstevnosti-ceskeho-internetu-mohl-za-to-filtr-pro-adblock/) a [dsl.sk](http://www.dsl.sk/article.php?article=18250&hot=3) ohľadom blokovania [Gemiusu](https://gemius.pl).\r\n\r\nNa prelome apríla a mája 2016 sa @aslanex stal hlavným udržiavateľom tohto zoznamu filtrov.\r\n\r\nV októbri 2016 sa hosting stránky premiestnil na Github.\r\n\r\n### Poďakovanie\r\nVďaka @fanboy a @moskoe za vašu prácu na Fanboy's Czech filter list, z ktorého bol tento zoznam filtrov vytvorený\r\n\r\nVďaka @aslanex za udržiavanie Easylistu Czech and Slovak - vďaka tebe je zoznam filtrov aktualizovaný takmer každý deň\r\n\r\nVďaka každému prispievateľovi, ktorý pomohol aktualizovať tento zoznam filtrov\r\n\r\nVďaka každému, kto si našiel čas na nahlásenie nezablokovaných reklám - aj vďaka vám udržiavame tento zoznam filtrov aktualizovaný\r\n\r\n### Licencia\r\nEasylist Czech and Slovak je zverejnený pod licenciou [CC-BY-SA v4.0](https://creativecommons.org/licenses/by-sa/4.0/).\r\n\r\n### Kontakt\r\nV prípade akýchkoľvek otázok ma neváhajte kontaktovať [e-mailom](mailto:tomastaro@adblock.sk).",
  "note": "Don't delete this file! It's used internally to help with page regeneration."
}